---
extends: _layouts.articoli
title: I migliori editor di codice per la programmazione
image: editor.jpg
created_at: 2020-05-01
section: body
---

## Un editor di codice per un programmatore è come una spada per un cavaliere!

Ok, ok... forse ho un po' esagerato. Ma non è che possiamo fare tutto col Blocco Note. E allora ci sono decine di programmi che aiutano a scrivere codice velocemente, che aiutano a leggerlo bene, che aiutano a trovare gli errori e a farne di meno.

Ecco la mia personalissima classifica dei migliori editor... o almeno di quelli con cui mi trovo meglio.

1.  [Atom](https://atom.io/)
    
    Progetto open di GitHub è sicuramente uno dei più usati attualmente. La vera forza è la grande comunità che ha e quindi il continuo sviluppo e plugin disponibili per ogni esigenza (davvero: non m'è mai capitato di non trovarne uno).
    
2.  [Sublime Text](https://www.sublimetext.com/)
    
    Emh... non posso esimermi: probabilmente è il più potente di tutti. Il problema è che è poco sviluppato e un po' troppo complesso anche solo da inizializzare. Indubbiamente, però, apre tutto ed è velocissimo!
    
3.  [PhpStorm](https://www.jetbrains.com/phpstorm/)
    
    Progetto di JetBrains, che sembra che qualsiasi cosa facciano sia fantastica. Ottimo editor, molto specifico per un certo contesto ma dall'interfaccia un po' troppo pesante per i miei gusti. Ce l'ho ma non mi sono mai addentrato così tanto e non sono mai riuscito ad inserirlo nel mio flusso di lavoro in maniera stabile e completa.
    
4.  [Brackets](http://brackets.io/)
    
    Altro ottimo progetto... che leggo ora è di Adobe! Credo si basi un po' sullo stesso concetto di Atom. A dire il vero l'ho usato per poco tempo penso tra Sublime e Atom ma l'ho trovato discretamente buono.
    
5.  [Visual Studio Code](https://code.visualstudio.com/)
    
    Progetto open di zia Microsoft che sembra avere un suo perchè... ma sinceramente non ci trovo nessun 'quid' che me lo faccia apprezzare tanto.