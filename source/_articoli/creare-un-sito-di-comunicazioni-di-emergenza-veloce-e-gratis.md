---
extends: _layouts.articoli
title: Creare un sito di comunicazioni di emergenza veloce e gratis
image: sito-di-emergenza.jpg
created_at: 2020-03-31
section: body
---

È il __marzo 2020__, quasi aprile a dire il vero... e sappiamo tutti in quale stato ci troviamo. Mai come ora, in questa situazione assurda, __internet__ e la __comunicazione__ sono fondamentali. 

## La rete mondiale sta subendo uno stress assolutamente terribile e si rischia da un momento all'altro anche il collasso di questa infrastruttura ma confidiamo nelle capacità di tutti i tecnici che ci continuano a lavorare ogni giorno. 

Ma anche il bisogno di comunicare, di dare notizie, di informare i propri conoscenti, amici o clienti diventa un punto fondamentale per aiutare tutti  ad orientarsi meglio in un momento così caotico.

In prima istanza i social stanno aiutando moltissimo. Soprattutto per quella fetta di paese poco informatizzata le informazioni e comunicazioni fruiscono soprattutto su Facebook.

Molte aziende che prima non avevano una grande presenza in rete e che non hanno una buona rete di comunicazione nei confronti dei loro clienti si sta trovando __in difficoltà perché sprovvista di un sito internet__ o di una piattaforma di comunicazione, un blog o una vetrina.

A tal proposito sono nati tantissimi progetti che consigliano come creare un sito statico che si carica velocemente e che non necessita particolari capacità tecniche per essere pubblicato: in particolare vi segnalo il progetto di Max Böck su [https://mxb.dev/blog/emergency-website-kit/](https://mxb.dev/blog/emergency-website-kit/) citato anche da ben più autorevoli siti del mio.

L'idea è quella di creare una struttura estremamente semplificata. E quindi nessun tipo di CMS o installazione particolare. Delle pagine molto semplici, senza font particolari o immagini, che si carichino in _tempo zero_ e che non necessitino di particolari accorgimenti tecnici per essere pubblicate.

La creazione necessita di un minimo di approccio tecnico tra Git e Markdown ma il resto è veramente semplice e automatico. 

Fatemi sapere che ne pensate. Spero che stiate tutti bene. 