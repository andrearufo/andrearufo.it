---
extends: _layouts.articoli
title: Le mie migliori estensioni per VSCode - edizione ottobre 2022
image: vscode.jpg
created_at: 2022-11-04
section: body
---

## Ecco una lista di 5 estensioni (più una bonus) che vi consiglio

Da un po' di tempo ormai sono passato ad usare Visual Studio Code (_VSCode_ per gli amici) come IDE primario per lo sviluppo dei miei lavori.

Devo dire che l'ho trovato estremamente performante e personalizzabile. Il fatto comunque che sia free non lo rende così diverso da Atom o Brachet ma è così largamente utilizzato che ho trovato assai più comodo trovare soluzioni per non mi costringessero a personalizzarlo direttamente.

Le estensioni sono ovviamente parte di questo.

Vi ricordo però che il mio contesto di lavoro è quello della programmazione web, rivolto più che altro al frontend (quindi HTML e CSS) e lavorando in PHP. Ovviamente le estensioni sono per lo più rivolte a quel contesto.

Eccovi la mia lista.

### Auto Rename Tag

Aiuta tantissimo nella realizzazione di pagine HTML sintatticamente corrette quando si passa a revisionare e a usare tanti tag annidati: permette di automatizzare la rinominazione dei tag cambiando solo quello di apertura, il plugin quindi cambia anche quello di chiusura.

[Auto Rename Tag su VisualStudio Marketplace](https://marketplace.visualstudio.com/items?itemName=formulahendry.auto-rename-tag)

### Project Manager

Fondamentale per la gestione e lo switch veloce da un progetto all'altro. Il plugin, prendendo a riferimento una cartella di partenza, la scansiona per trovare tutti i progetti al suo interno e, nel mio caso, tutte le varie repository Git di progetti che ho clonato.

[Project Manager su VisualStudio Marketplace](https://marketplace.visualstudio.com/items?itemName=alefragnani.project-manager)

### PHP Namespace Resolver

Lavorando in PHP a volte butti nel codice una classe e non ti ricordi di inserire il corretto namespace. Il plugin, con un click, ti aggiunge il riferimento alla classe corretta o ti offre la lista di quelle a disposizione. Funziona anche con multiclassi aggiungendole tutte insieme.

[PHP Namespace Resolver su VisualStudio Marketplace](https://marketplace.visualstudio.com/items?itemName=MehediDracula.php-namespace-resolver)

### EditorConfig for VS Code

Lavorando in gruppo o team è importante che non vi siano molteplici configurazioni dell'editor onde evitare, banalmente, che vi siano molti file da committare in respository per via di spazi o indentature. Grazie al plugin (e all'opportuno file nello spazio di progetto) si uniformano questi aspetti dell'editor del codice e quindi si standardizza alcune pratiche.

[EditorConfig for VS Code su VisualStudio Marketplace](https://marketplace.visualstudio.com/items?itemName=EditorConfig.EditorConfig)

### Git History

Ovviamente non è possibile lavorare su un progetto senza usare un sistema di versionamento come GIT. Questa estensione permette di visualizzare molto più comodamente lo storico delle modifiche di un file e quindi essere in grado di recuperare o confrontare diversi stati.

[Git History su VisualStudio Marketplace](https://marketplace.visualstudio.com/items?itemName=donjayamanne.githistory)

### Bonus: Material Theme Icons

Ok, non è un'estensione di produttività ma a chi non piacciono delle belle icone nella propria sidebar?

[Material Theme Icons su VisualStudio Marketplace](https://marketplace.visualstudio.com/items?itemName=Equinusocio.vsc-material-theme-icons)