---
extends: _layouts.articoli
title: "Rebuild 2022 di andrearufo.it"
image: glen-carrie-HpMihL323k0-unsplash.jpg
created_at: 2021-12-01
section: body
---

## E come - per la prima volta - ho abbandonato Wordpress.

Molti miei colleghi mi conoscono per la mia "passione" per Wordpress e per come mi sia specializzato, in tanti anni di programmazione, in un uso smodato e variegato di questo sistema di gestione contenuti.

E allora che cosa è successo?

Semplicemente che, da quando c'è **Axio** dedico talmente poco tempo a questo sito, ai suoi contenuti o agli articoli, che l'uso (ma anche l'aggiornamento) o la manutenzione del sito mi risulta pesante. Ovvero, quando ho quel poco tempo di fare qualcosa non mi sentivo abbastanza libero di mettere su qualche nuova riga di codice. E siccome ormai lo faccio più per diletto che altro, mi pareva brutto.

Insomma, volevo provare un sistema nuovo ed essere libero di gestirmi codice e template e file e altro, un po' come mi pare a me.

Ed ecco che ho voluto provare i famosi _generatori di siti statici_ che ho avuto modo di usare già per qualche altro progetto minore e molto veloce, per siti che non necessitavano di gestione o ancora che non erano su hosting Linux e quindi con difficoltà nell'installare un Wordpress.

Dopo un po' di ricerca avevo optato per [11ty](https://www.11ty.dev/) che mi pareva una scelta molto gettonata tra gli sviluppatori. Poi avevo visto anche [Nuxt](https://nuxtjs.org/) (c'ho ancora il link sulla scrivania) che essendo in ambiente Vue mi sembrava adatto.

Invece alla fine ho optato per [Jigsaw](https://jigsaw.tighten.co/) che è più vicino alla mia _confort zone_: ovvero PHP e Laravel. 

Il tutto poi messo su GitHub e automatizzato con [Netlify](https://www.netlify.com/) che in questo momento (_kiitos!_) si preoccupat di "buildare" e "hostare" il sito.

È tutto molto semplicifcato, molto pulito anche dal punto di vista del codice. E sono contento così.

Siamo a fine anno ormai, non so se riuscirò a scrivere qualche contenuto in più e se finalmente riuscirò a riprendere una "linea editoriale": sto pensando di tirare su una newsletter su [Substack](https://andrearufo.substack.com/) che forse mi permetterebbe di scrivere contenuti un po' più estemporanei... Non lo so ancora.

Intanto, spero che stiate tutti bene e che di avere novità interessanti presto.

* * * * * *

Credits: Photo by [Glen Carrie](https://unsplash.com/@glencarrie?utm_source=unsplash&utm_medium=referral&utm_content=creditCopyText) on [Unsplash](https://unsplash.com/s/photos/lego?utm_source=unsplash&utm_medium=referral&utm_content=creditCopyText)
  